\section{Funzioni Hash}

Una funzione hash è una funzione matematica che permette di ridurre una
qualunque stringa di
testo (indipendentemente dalla sua lunghezza) in una nuova stringa avente
precise caratteristiche
tra cui un numero di caratteri predefinito. A partire da un input X, in
altre parole, sarà possibile
generare un output Y che avrà delle caratteristiche ben definite.
A prescindere dal tipo di funzione di hashing tutte hanno dei punti in comune:

\begin{itemize}
    \item \textbf{Costanza}: a parità di input la stessa funzione di hash
          restituirà sempre la stessa stringa
          alfanumerica; ad ogni input, in altre parole, corrisponde sempre e
          inevitabilmente lo stesso
          output;
    \item \textbf{Irreversibilità}: mentre è sempre possibile riprodurre
          l'output conoscendo l'input originario
          col quale l'output è stato generato, non è però possibile fare
          il percorso inverso. Non si può
          quindi, a partire da una stringa alfanumerica (output), risalire al contenuto
          iniziale dell'input;
    \item \textbf{Determinismo}: indipendentemente da quanto sia lungo l'input,
          la funzione di hash restituirà
          sempre una stringa alfanumerica di un numero determinato di caratteri;
    \item \textbf{Effetto} valanga: non importa quanto l'input sia lungo e
          complesso, è sufficiente una
          variazione infinitesimale dell'input per generare un output
          completamente differente;
\end{itemize}

Alcune funzioni hash (come MD5 e SHA1) sono notoriamente conosciute a causa della loro vulnerabilità ai ``Rainbow  Table Attack'' \emoji{rainbow}, ovvero attacchi in cui sono stati creati dizionari che riportano la corrispondenza tra una parola e relativo hash. Così facendo un attaccante può comodamente usare uno dei molteplici siti web\footnote{Uno dei più famosi è sicuramente \href{https://crackstation.net/}{CrackStation}.} o scaricare direttamente un dizionario\footnote{Esistono rainbow table da svariati Tb scaricabili gratuitamente su \href{https://freerainbowtables.com/}{Free Rainbow Tables}.} per verificare se l'hash di una password che ha trovato è stato già craccato, senza doversi preoccupare di dover effettuare un \emph{bruteforce} sull'hash.